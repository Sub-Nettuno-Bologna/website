---
title: Corso di 1° Grado AR
order: 1
min_age: 14
cert: P1
---

## Iniziamo l’avventura

Anche noi abbiamo cominciato così, avvicinandoci a questo mondo sconosciuto ma che ci incuriosiva, di cui avevamo visto solo documentari, giocando con un paio di pinne ed una maschera guardandolo dall’alto dalla superficie del mare. Dalla curiosità ai fatti ci siamo iscritti ad un corso di subacquea per capire ed esplorare un mondo nuovo affascinante e diverso.

Con questo corso puoi apprendere i rudimenti della subacquea che ti permetteranno di mettere la testa sott’acqua e cominciare ad esplorare i primi metri dei fondali marini.

A fine corso e dopo 6 immersioni in mare con i nostri istruttori, avrai raggiunto le capacità necessarie ad ottenere Il brevetto internazionale FIPSAS/CMAS di primo grado, che abilita a scendere fino a 18 metri di profondità.

### Il corso prevede

- 10 lezioni di teoria, il lunedì dalle 20:30
- 10 lezioni in piscina, il lunedì o il mercoledì

Non è richiesta esperienza precedente di nuoto.
