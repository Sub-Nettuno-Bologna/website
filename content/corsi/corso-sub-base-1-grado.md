---
title: Corso di subacquea per principianti - 1° grado
order: 1
min_age: 14
cert: P1
---

## Iniziamo l’avventura

Questo corso è dedicato a chi è alla prima esperienza nell'avvicinarsi alla subacquea. Anche noi abbiamo cominciato così, approcciando questo mondo sconosciuto che ci incuriosiva.

Con questo corso puoi apprendere i concetti base della subacquea, che ti permetteranno di mettere la testa sott’acqua ed iniziare ad esplorare i fondali marini.

Club Sub Nettuno ti guiderà attraverso lezioni teoriche e pratiche in piscina, secondo la didattica FIPSAS: a fine corso e dopo 6 immersioni in mare con i nostri istruttori, avrai raggiunto le capacità necessarie ad ottenere il brevetto FIPSAS/CMAS di primo grado, che abilita a immersioni fino a 18 metri di profondità.

Il brevetto CMAS/FIPSAS è riconosciuto a livello internazionale: lo potrai utilizzare per immersioni in Italia e all'estero.

### Il corso di 1° grado AR (P1) prevede:

- 12 ore di teoria divise in lezioni in aula o da remoto
- 10 ore di piscina divise in lezioni settimanali

Non è richiesta esperienza precedente di nuoto.
