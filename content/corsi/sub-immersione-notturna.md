---
title: Immersione Notturna
order: 17
min_age: 14
cert: PNot
---
L'**immersione notturna** è un'immersione ricreativa che si svolge tipicamente al crepuscolo o a notte fonda.

L'esperienza dell'immersione notturna è notevolmente differente rispetto a quella della normale immersione, soprattutto dal punto di vista biologico. Una parte della fauna marina ha infatti abitudini prevalentemente notturne e solo immergendosi di notte è possibile vedere alcuni organismi che di giorno sono in prevalenza nascosti.

Inoltre, questo particolare tipo di immersione ha un fascino tutto particolare per via della calma ovattata che la notte dona all'ambiente marino, per la debole luce lunare che filtra dalla superficie. Naturalmente è necessario dotarsi di **fonti di illuminazione** adeguate, sia per vedere quanto ci circonda, sia per effettuare segnalazioni e comunicazioni tra i subacquei.

Il corso è quindi incentrato sulle procedure e segnalazioni specifiche dell'immersione notturna, sulla sua pianificazione e gestione, e sugli aspetti biologici peculiari di questo tipo di immersione.

Inoltre parte del corso è dedicata alle condizioni di **scarsa visibilità**, che si possono verificare in caso di forte presenza di sospensione in acqua, come spesso può accadere nei laghi.
